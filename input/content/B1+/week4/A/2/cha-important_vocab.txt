འགྲེལ་བའི་ཚིག་གནད།

གཉེན་པོ།
འགྲེལ་བཤད། ནད་དང་ཉོན་མོངས་སོགས་མེད་པར་བྱེད་མཁན་ལ་གཉེན་པོ་ཟེར།
དཔེར་ན། ནད་ཀྱི་གཉེན་པོ་སྨན་ཡིན། ཉོན་མོངས་པའི་གཉེན་པོ་ཤེས་རབ་ཡིན།

རྣམ་དཀར།
འགྲེལ་བཤད། རྣམ་པར་དཀར་བའམ་རྣམ་སྨིན་དཀར་པོ་ཞེས་པའི་ཚིག་བསྡུས་པ། དགེ་བའི་དོན།
དཔེར་ན། རྣམ་དཀར་དགེ་བའི་ལས་ལ་འབད་ན་བདེ་བ་རང་བཞིན་གྱིས་འོང་།

ངེས་ཚིག
འགྲེལ་བཤད། མིང་ཚིག་གཅིག་ལ་དབྱེ་བ་སོ་སོར་བཀར་ནས་འགྲེལ་བཤད་ཞིབ་པར་བྱེད་པ་ལ་ངེས་ཚིག་ཟེར།
དཔེར་ན། དྷརྨ་ཞེས་པ་ངེས་ཚིག་གི་དབང་དུ་བྱས་ན་དོན་བཅུ་ལ་འཇུག